---
title: Awenturyn.org
lang: pl
---

## Brakujące ogniwo

Od daty publikacji "Pracować inaczej" / "Reinventing Organizations" Frederica Laloux'a minęło 12 lat. Przez lata popularyzacji turkus stał się bardzo silnym, znanym hasłem, ale i hasłem unikanym. Dlatego, że to "nie czyjś typ" organizacji. Dlatego, że u innych nie działa i to pewnie odklejony od rzeczywistości model.

Słusznie, turkus jest tylko dla wąskiego grona. Słusznie, turkus ma bardzo niski sukces adopcyjny. Ale według mnie to nie jest główna przyczyna. 

W Książce Laloux'a jest więcej niż turkus ale tylko turkus jest tak poruszany w głównym nurcie. Nawet jeśli inne etapy miałyby bardziej fantazyjne nazwy, problem marki byłby rozwiązany, ale problem adopcyjny nie. Adopcjyjność turkusu sama w sobie jest problemem, nie trzeba "stawać się bardziej turkusowym" by korzystać z tego modelu bo turkus jest na nim tylko kropką a nie celem.

Dlatego główną przyczyna problemu turkusu to brakujące ogniwo modelu o unikalnej nazwie. Ogniwo, które jest "W typie" większości, z którym miło jest się identyfikować. Ogniwo, które nie zmienia klasycznych organizacji ale zmniejsza ilość strat i błędów w klasycznej organizacji.

## Niemy problem Turkusu pod lupą

Turkus w znaczeniu organizacyjnym jest powszechnie (nie z definicji) rozumianmy jako odejście własnościowej sprawczości, hierarchii i realizacji z góry ustalonych planów. 

W praktyce turkus dla wielu osób znaczy coś innego.

- Dla części osób to drogi eksperyment, probowały wdrożyć turkus i na tym straciły.
- Dla części osób to "niedoskonały ideał", który w teorii brzmi fajnie ale w praktyce się nie spradza. 
- Dla części osób to argument by robić to, co działa. Tak, jak umią działać. By nie robić tak, jak nie umią działać.
- Dla części osób to zmiany w organizacji, o których nikt nie mówił w trakcie nawiązywania współpracy i lata wcześniejszej pracy.
- Dla części osób to wehikuł na własny interes, marketing, zarobek, nawet właśność jako znak towarowy.
- Dla części osób to niespełniona obietnica. Zawód i ból związany z niemymi hierarchiami, argumentem podniesionego głosu, osobistych interesów, czy braku zaangażowania.

Przez te 12 lat Turkus stał się hasłem omijanym.


## Prawdziwy problem Turkusu

Turkus przyciąga będąc interpretowanym jako ideał. 

Przez te wszystkie lata obserwowałem, jak byliśmy karmieni i karmiliśmy się nawzajem definicją Turkusu jako odróżnienia od innych form organizacji.

Odejście od struktur i ustalenie ewolucyjnego celu okazuje się być pożywką dla chaosu, niezdrowych zachowań i strat. 

Dlatego uważam, że najpierw jako ogół potrzebujemy umieć odpowiedzialnie korzystać z klasycznych form organizacji.

Ta odpowiedzialność i równowaga oznacza między innymi:
Konkurowanie bez forsowania.
Zysk bez chciwości.
Kulturę bez tabu.
Współdecyzyjność bez paradoksu konsensusu.
Ekologię bez podwójnych standardów godzących w suwerenność wybranych państw.

Skupienie na tej równowadze **granic** pojedyńczych poziomów (nie między poziomami) jest brakującym ogniwem. Bez tego ogniwa adopcja turkusu eksploduje. Organizacje mogą być tym brakującym ogniwem bez odejścia od własnościowej sprawczości czy realizacji z góry ustalonych planów. 

Tą równowagę granic, pracę nad granicami z wykorzystaniem wszystkich naturalnie funkcjonujących narzędzi bez ich odrzucania nazywam Awenturynem.

## Dlaczego Awenturyn? 

"Awenturyn"(Ang. Aventurine) pochodzi od włoskiego wyrażenia a ventura lub all'avventura, co oznacza „przez przypadek”. Odnosi się do przypadkowego odkrycia pięknego migoczącego szkła powstałego w wyniku zmieszania szkła z opiłkami miedzi. 

Awenturyzacja to nazwa na jeden ze sposobów w jaki kamienie szlachetne lub szkło zawdzięczają swój efekt migotania. Awenturyn to również odmiana kwarcu, która migocze w podobny sposób. Występuje w różnych barwach, również w kolorze żółtym.

Turkus to symbol zmiany organizacji. Kamień jest symbolem niezmienności, również symbolem tego, że organizacja nie musi się zmieniać. 

Awenturyczne migotanie oznacza błyszczenie poszczególnych płatków w szlachetny sposób, na różne kolory, w niezmiennym kamieniu. 

A więc, nieprzypadkowo, awenturyn w kontekście organizacyjnym to dla mnie szlachetne, wielokolorowe, zrównoważone migotanie i szczęście osób w organizacji, która jak awenturynowy kamień, nie musiała się zmienić w coś, czym nie jest, aby wspólnie lśnić.


## Awenturyn

Awenturyn jako poziom widzę przed turkusem inspirując się książką Pracować Inaczej, AQAL czy Dynamiką Spiralną. Opisuje warunki strukturalne i praktyczne, które muszą zaistnieć razem z granicami u osoby lub klasycznej organizacji, zanim możliwe stanie się sensowne rozważanie wdrażania rewolucyjnych struktur turkusowych.

Nie skupia się tylko na korzystaniu z różnych poziomów, tak, jak mówi o tym poziom żółty. Nie zakłada własności pracowniczej ani nie definiuje „celu ewolucyjnego”. Awenturyn dba o systemową równowagę, konstruktywne i etyczne granice wszystkich naturalnie funkcjonujących narzędzi.

## Zieleń, Awenturyn a Turkus

Zieleń to ekologia, bezpieczeństwo psychologiczne, konsensus i proklienckość. Jak i przekraczanie etycznych granic, uświęcając środki celem. W swojej inkluzywności ostracyzm, odrzucenie osób, które myślą i funkcjonują inaczej. Lub gdy ekologia staje się mechanizmem deprawacji suwerenności energetycznej wybranych państw.

Awenturyn to świadoma praca nad tym co jest etyczne w zieleni a co już nie. Co jest etyczne w pomarańczu a co już nie. Czyli nie granice między poziomami i godzenie poziomów a granice wewnątrz poziomów.

Turkus to zmiana paradygmatu organizacji klasycznych i progresywnych do holokracji, ewolucyjnego celu czy wspólnoty pracowniczej.


## Organizacja awenturynowa

Organizacja, która korzysta w zrównoważonej formie z bezpieczeństwa, motywacji, struktury, zysku, mechanizmów społecznych i konkurencyjności ale i chroni organizacje od ich niezdrowych skrajności oraz walki między aspektami, w sposób systemowy.

Organizacja, która swoją kulturą pomaga pracownikom korzystać z różnych aspektów ale przede wszystkim znać ich granice.

Organizacja, która usprawnia swój system i kulturę, nagradza osoby, które się w tym doskonalą. Kapitalizuje równowagę i holistyczny zysk.

## Osoba Awenturynowa

Dąży do sukcesu konstruktywnie. Nie używa przemocy, nacisku ani presji społecznej tam, gdzie brakuje argumentu.

Dąży do zysku, nie popadając w chciwość.

Korzysta ze struktur bez przywiązania do pozycji i hierarchii.

Używa danych odpowiedzialnie, nie czcząc ich wyższości ani nie zrzucając na nie odpowiedzialności.

Docenia jawność i relacje, nie wciągając innych w paradoks konsensusu.

Mnoży współpracę, nie budując konkurencji wewnętrznej.

Korzysta z różnych poziomów narzędziowo, bez wywyższania własnego etapu lub deprecjonowania innych. 



## Awenturyn jako przestrzeń do rozmów

Uważam, że formy takie jak Turkus czy Awenturyn w odniesieniu do organizacji powinny funkcjonować w przestrzeni publicznej, nie jako prywatny znak towarowy. 

Dlatego publikuję powyższą treść oraz definicję awenturynu, poziomu awenturynowego i organizacji awenturynowej w wielu językach jako dobro wspólne, dostępne do swobodnego użycia i dalszego rozwijania, z zachowaniem informacji o autorze.
Tekst udostępniony na licencji Creative Commons Attribution (© Sebastian Rudnicki CC BY 4.0).


## O autorze

Sebastian Rudnicki pracuje na styku organizacji, struktur i biznesu. Jego podejście powstało z wieloletniej twórczej pracy w projektach między wczesnym etapem, wczesną większością oraz audytach biznesowych. Obserwacji tego, jak organizacje realnie funkcjonują, gdzie się blokują i dlaczego deklarowane modele nie przekładają się na rzeczywistość.

Sebastian Rudnicki jako pierwszy opisał Awenturyn w roku 2026 jako rozwiązanie na wdrożeniową przepaść między autentycznym, funkcjonującym wewnętrznie turkusem a klasycznymi i progresywnymi organizacjami, bez rewolucji.


___
Strona: © Sebastian Rudnicki
Autor: © Sebastian Rudnicki
Licencja: Creative Commons Attribution 4.0 (CC BY 4.0)
Autor zastrzega sobie prawo do dalszego rozwijania i zmiany treści.

